W WIG20 to właśnie przedstawiciele tych dwóch sektorów zaliczyli największe spadki. Kurs LPP spadł o 6,66 proc., 
natomiast KGHM-u o 6,12 proc. O ile w przypadku LPP nie pojawiły się nowe informacje cenotwórcze, 
o tyle spadek ceny akcji KGHM-u można tłumaczyć sprzedażą faktów po publikacji raportu wynikowego.

„Z jednej strony pozytywnym zaskoczeniem są dodatnie różnice kursowe oraz obserwowana w trzecim kwartale większa odporność KGHM
Polska Miedź na podwyżki cen gazu. Z drugiej strony jesteśmy negatywnie zaskoczeni wynikami i przepływami 
operacyjnymi KGHM International, które przełożyły się na wyższy od oczekiwań dług netto, mimo że zarząd zapowiadał 
uwolnienie kapitału obrotowego w drugiej połowie 2022 r.” – napisał z kolei Jakub Szkopek z Erste, cytowany przez PAP.

PKN Orlen planuje mieć na koniec 2023 roku 4 600 automatów paczkowych, obecnie jest ich ponad 1.500 - poinformował koncern w komunikacie prasowym.

Klienci PKO BP i jego internetowej marki Inteligo na utrudnienia powinni przygotować się w niedzielę (20 listopada). 
Od godz. 0:00 do 12:00 nie będzie można korzystać z internetowego i telefonicznego serwisu iPKO i iPKO biznes, aplikacji iPKO biznes, funkcji Open Banking.

Kurs akcji CD Projektu rósł na otwarciu środowej sesji nawet o 13 proc. po tym, jak spółka zaprezentowała nową strategię 
oraz ogłosiła skup akcji własnych. Na walorach studia obrót w czasie środowego handlu przekroczył 300 mln zł, ale wzrosty zostały zminimalizowane.
